# T10 10 อันดับความเสี่ยงด้านเว็บแอพพลิเคชั่นโดย OWASP - 2017

| ความเสี่ยง | รายละเอียด | 
| -- | -- |
| A1:2017-การแทรกแซง(Injection) | ข้อบกพร่องในการแทรกแซง เช่น การแทรกคำสั่ง SQL, NoSQL, OS และ LDAP เป็นต้น ซึ่งเกิดขึ้นเมื่อข้อมูลที่ไม่น่าเชื่อถือถูกส่งไปยังตัวแปลโค้ตภาษาต่าง ๆ (interpreter) ในลักษณะที่เป็นส่วนหนึ่งของคำสั่ง (command) หรือ การสืบค้นฐานข้อมูล (query) ได้ ข้อมูลที่เป็นอันตรายจากผู้โจมตีสามารถหลอกให้ตัวแปลโค้ตภาษาต่าง ๆ เกิดการดำเนินการตามคำสั่งที่ผู้พัฒนาไม่ได้ตั้งใจหรือเข้าถึงข้อมูลได้โดยไม่จำเป็นต้องได้รับอนุญาตอย่างเหมาะสมก่อน |
| A2:2017-ข้อบกพร้องในการพิสูจน์ตัวตน(Broken Authentication) | ฟังก์ชันของแอพพลิเคชั่นที่เกี่ยวข้องกับพิสูจน์ตัวตนและการจัดการเซสชั่น (session) มักมีการพัฒนาและการใช้งานอย่างไม่ถูกต้อง ทำให้ผู้โจมตีสามารถบุกยึด รหัสผ่าน (password), คีย์ (key) หรือ ค่าเซสชั่นเฉพาะกิจ (session token) ได้ รวมถึงสามารถโจมตีข้อบกพร่องอื่น ๆ ในการพัฒนาและการใช้งานการพิสูจน์ตัวตน เพื่อระบุตัวตนในการใช้งานเป็นของผู้ใช้รายอื่นแทนทั้งแบบชั่วคราวหรือถาวร |
| A3:2017-การเปิดเผยข้อมูลที่มีความละเอียดอ่อน(Sensitive Data Exposure) | เว็บแอพพลิเคชั่นและ APIs จำนวนมากไม่สามารถป้องกันข้อมูลที่มีความละเอียดอ่อนได้อย่างถูกต้อง เช่น ข้อมูลทางการเงิน (financial), ข้อมูลทางสุขภาพ (healthcare) และ ข้อมูลส่วนบุคคลที่สำคัญ (PII) ผู้โจมตีอาจขโมยหรือแก้ไขข้อมูลที่มีการป้องกันอย่างหละหลวมหรืออ่อนแอ เพื่อดำเนินการฉ้อโกงบัตรเครดิต, ขโมยตัวตน หรือเพื่อก่ออาชญากรรมอื่น ๆ ข้อมูลที่มีความละเอียดอ่อนอาจถูกบุกยึดได้หากไม่มีการป้องกันเป็นพิเศษ เช่น การเข้ารหัสข้อมูลที่เก็บอยู่หรือขณะส่ง และต้องใช้ความระมัดระวังเป็นพิเศษเมื่อมีการแลกเปลี่ยนข้อมูลกับเบราว์เซอร์ |
| A4:2017-การใช้งาน Entity ภายนอกของ XML(XML External Entities or XXE) | ตัวประมวลผล XML ที่เก่าหรือมีการกำหนดค่าไม่ดีพอหลายตัวยอมให้ในเอกสาร XML มีการประมวลผลที่อ้างอิงถึง Entity ภายนอก ซึ่ง Entity ภายนอกสามารถใช้เพื่อเปิดเผยไฟล์ที่แชร์ไว้ภายในระบบ, แสกนหา Port ภายใน, การเรียกใช้โค้ดคำสังจากระยะไกล และ ทำการโจมตีเพื่อขัดขวางการให้บริการของระบบได้ |
| A5:2017-การควบคุมการเข้าถึงที่ไม่รัดกุม(Broken Access Control) | การจำกัดสิทธิ์ผู้ใช้งานที่ผ่านการยืนยันตัวตนแล้วว่าได้รับอนุญาตอะไรบ้างมักจะไม่ถูกบังคับใช้อย่างถูกต้อง ผู้โจมตีสามารถใช้ประโยชน์จากข้อบกพร่องเหล่านี้เพื่อเข้าถึงฟังก็ชันการทำงานต่าง ๆ และ/หรือ ข้อมูล ที่ตนไม่ได้รับอนุญาตได้ เช่น เข้าถึงบัญชีผู้ใช้คนอื่น, ดูไฟล์ข้อมูลที่มีความละเอียดอ่อน, แก้ไขข้อมูลของผู้ใช้รายอื่น, เปลี่ยนสิทธิ์การเข้าถึง ฯลฯ |
| A6:2017-การกำหนดค่าความปลอดภัยที่ผิดพลาด(Security Misconfiguration) | การกำหนดค่าความปลอดภัยที่ผิดพลาดเป็นปัญหาที่พบได้บ่อยที่สุด ซึ่งเป็นผลมาจากการกำหนดค่าด้วยค่าเริ่มต้นที่ไม่ปลอดภัย, การกำหนดค่าที่ไม่สมบูรณ์หรือการกำหนดค่าเฉพาะกิจ, การเก็บข้อมูลบนคลาวด์แบบเปิด (open cloud storage), การกำหนดค่า HTTP header ที่ผิดพลาด และการแสดงข้อความข้อผิดพลาดที่มีข้อมูลสำคัญอยู่ด้วย ไม่เฉพาะระบบปฏิบัติการ, เฟรมเวิร์ค, ไลบารี และแอพพลิเคชั่นเท่านั้นที่ต้องมีการกำหนดค่าความปลอดภัย แต่ยังรวมไปถึงการแพทช์ (patched) หรืออัพเกรดในเวลาที่เหมาะสมด้วย |
| A7:2017-การรันสคริปต์ข้ามไซต์(Cross-Site Scripting or XSS) | ข้อบกพร่อง XSS จะเกิดขึ้นเมื่อใดก็ตามที่แอพพลิเคชั่นนำข้อมูลที่ไม่น่าเชื่อถือเข้าไปแสดงในหน้าเว็บเพจโดยไม่มีการตรวจสอบ (validation) หรือหลีกเลียงอักขระพิเศษ (escaping) รวมทั้งการอัพเดตหน้าเว็บที่มีอยู่โดยใช้ข้อมูลที่ผู้ใช้ระบุไว้โดยใช้ API ของเบราว์เซอร์ที่สามารถสร้าง HTML หรือ JavaScript ได้ XSS ส่งผลให้ผู้โจมตีสามารถเรียกใช้สคริปต์ในเบราว์เซอร์ของเหยื่อส่งผลให้สามารถขโมยเซสชันของผู้ใช้งาน (hijack), เปลี่ยนแปลงหน้าเว็บไซต์ (deface) หรือ เปลี่ยนเส้นทางผู้ใช้ไปยังเว็บไซต์ที่เป็นอันตราย (redirect) ได้ |
| A8:2017-การทำ Deserialize ที่ไม่ปลอดภัย(Insecure Deserialization) | การทำ Deserialize ที่ไม่ปลอดภัยมักนำไปสู่การเรียกใช้โค้ดจากระยะไกล แต่แม้ว่าข้อบกพร่องของการทำ Deserialize บางครั้งจะไม่ส่งผลให้เกิดการเรียกใช้โค้ดจากระยะไกล แต่ก็ยังสามารถถูกใช้เพื่อโจมตีได้รูปแบบอื่น ๆ ได้ รวมถึงการโจมตีประเภทส่งซ้ำ (replay attack), การแทรกแซง (injection attack) และการโจมตีเพื่อยกระดับสิทธิ์ |
| A9:2017-การใช้คอมโพเนนต์ที่มีช่องโหว่(Using Components with Known Vulnerabilities) | คอมโพเนนต์ เช่น ไลบรารี, เฟรมเวิร์ค และโมดูลซอฟต์แวร์ต่าง ๆ ที่ถูกเรียกใช้ด้วยสิทธิ์เดียวกับแอพพลิเคชั่น หากถูกพบว่ามีช่องโหว่และคอมโพเนนต์นั้นถูกโจมตี การโจมตีดังกล่าวอาจส่งผลให้เกิดการสูญเสียข้อมูลหรือการเข้าครอบครองเซิร์ฟเวอร์ได้ แอพพลิเคชั่นและ API ที่ใช้คอมโพเนนต์ที่มีช่องโหว่อาจทำให้การป้องกันที่แอพพลิเคชั่นนั้นมีอยู่ถูกทำลายลงได้และทำให้เกิดการโจมตีและผลกระทบต่าง ๆ มากขึ้นกว่าเดิม |
| A10:2017-การบันทึกข้อมูลล็อกและการเฝ้าสังเกตที่ไม่เพียงพอ(Insufficient Logging & Monitoring) | การบันทึกข้อมูลล็อกและการเฝ้าสังเกตที่ไม่เพียงพอเมื่อมีควบคู่ไปกับความบกพร่องหรือความไม่มีประสิทธิภาพของการตอบสนองต่ออุบัติการณ์ (incident) จะส่งผลให้ผู้บุกรุกสามารถโจมตีระบบ, คงการติดต่ออย่างถาวร, ข้ามไปยังระบบอื่น ๆ และ เปลี่ยนแปลง, ดึง หรือทำลายข้อมูลได้ การศึกษาเกี่ยวกับการละเมิด (breach) จำนวนมากแสดงให้เห็นระยะเวลาในการตรวจพบว่าเกิดเหตุการละเมิดขึ้นแล้ว มักจะต้องใช้เวลามากกว่า 200 วัน โดยปกติจะถูกตรวจพบโดยบุคคลภายนอกมากกว่าเกิดจากกระบวนการภายในหรือจากการเฝ้าสังเกต |
